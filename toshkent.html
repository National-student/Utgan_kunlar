<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/bootstrap.css">
    <link rel="stylesheet" href="/css/bootstrap.min.css">
    <link rel="stylesheet" href="/css/style.css">
    <title>Document</title>
</head>
<body>
    <div class="container p-0 mundarija m-1 ms-auto me-auto">

        <div class="d-flex mb-3 justify-content-around">
            <a class="btn m-1 btn-warning text-light d-block text-decoration-none w-25" href="mundarija.html">Back</a>
            <a class="btn m-1 btn-success text-light d-block text-decoration-none w-25" href="ota-ona.html">Next</a>
        </div>

        <p class="pb-1 ms-2 text-center">5. Dementor</p>

        <p>
            Эртасига эрталаб Том Гаррини ўзининг одатий кемшик табассуми-ю, қўлида бир чашка
            чой билан уйғотди. Кийиниб олган Гарри ўжар Хедвигни қафасга киришга унатиб турган
            пайтда хонага белбоғ боғланадиган узун кўйлагини боши узра кийиб келаётган Рон
            дарғазаб ҳолатда ёпирилиб кирди.
            - Тезроқ поездга етиб борсак эди, - вайсади у, - Лоақал «Хогварц»да ундан нари бўлар
            эдим. Энди Перси мени суюкли қизи Пенелопа Кристаллуотернинг фотосуратига чой
            тўкиб юборганликда айблаяпти. Сен танийсан у қизни, - Рон башарасини буриштирди, -
            Сурат гардиши ортига бекиниб олган хоним кўриниш бермаяпти. Қаранг-ки, бурунчалари
            доғ бўлган эмиш...
            - Сенга айтадиган гапим бор, - деди Гарри.
            Бироқ унинг гапи оғзида қолиб кетди. Хонага эгизаклар кириб, Персини боз қутуртириб
            юбора олгани учун Ронни самимий табриклашди.
            Болалар биргаликда пастга, нонушта қилишга тушишди. Миссис Уэсли Гермиона билан
            Жиннага ёшлик даврларида тайёрлаган Севги дамламаси ҳақида сўзлаб беряпти. Учаласи
            ҳам кулонғичлик кайфиятида. Мистер Уэсли эса қошини чимириб олиб «Башорат-у,
            каромат газетаси»нинг бош саҳифасини ўқиб ўтирибди.
            - Нима демоқчи эдинг? - сўради Рон, дастурхон атрофида тўпланишгач.
            - Кейин айтаман, - ғудуллади Гарри.
            Сафар олдидаги алғов-далғов вазиятда Гаррининг Рон билан бафуржа суҳбатлашиш
            имкони бўлмади. Меҳмонхонанинг тор зинапояларидан бир олам сандиқ тушириш ва
            уларни чиқиш йўлагига батартиб тахлаш учун кўп вақт керак бўлди. Сандиқлар устида
            Персининг шавақи бойқуши Гермес ва Хедвиг қамалган қафаслар, ёнида эса ичида
            алланима вишиллаётган тўқима сават турибди.
        </p>

    </div>

</body>
</html>