<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/bootstrap.css">
    <link rel="stylesheet" href="/css/bootstrap.min.css">
    <link rel="stylesheet" href="/css/style.css">
    <title>Document</title>
</head>
<body>
    <div class="container p-0 mundarija m-1 ms-auto me-auto">
        
        <div class="d-flex mb-3 justify-content-around">
            <a class="btn m-1 btn-warning text-light d-block text-decoration-none w-25" href="mundarija.html">Back</a>
            <a class="btn m-1 btn-success text-light d-block text-decoration-none w-25" href="xon_qizi.html">Next</a>
        </div>
        
        <h5 class="text-dark text-center">Birinchi bo'lim</h5>
        
        <p class="pb-1 ms-2">1. Boyqush pochtasi</p>
        
        <p>
            Гарри Поттер ҳар жиҳатдан ғайриоддий бола. Бошқа ўқувчилардан фарқли ўлароқ ёзги
            таътил даврини ёқтирмаслиги унинг ўзгача эканлигидан далолат беради. Гарри ушбу
            даврга берилган уй вазифаларини виждонан бажаришга интилади, бироқ бу иш билан
            яширинча, фақат тунда шуғулланишга мажбур. Бунинг устига у сеҳргар.
            Тун деярли яримлаб қолди, Гарри эса каравотда, адёли билан бошдан-оёқ ёпиниб олиб,
            қўлига чўнтак фонусини ушлаб олганча, қорнида ётибди. Қаршисида Батильда
            Жукпукнинг ёстиққа суяб қўйилган чарм муқовали «Сеҳргарлик тарихи» дарслиги. Бола
            қошларини чимириб олганча, «Ўн тўртинчи асрда қўлланилган жодугарларни
            тириклайин ёқиш чораларининг беҳудалиги. Муҳокама» мавзусидаги иншони ниҳоясига
            етказиш учун бургутнинг қулпуриб ўсган патидан тайёрланган пат-қалам учини дарслик
            саҳифаси бўйлаб юритиб, бирон-бир фойдали маълумот топишга уринмоқда.
            Пат-қалам мазмунан тўғри келадиган матн устида тўхтади. Гарри бурни учига сурилиб
            қолган юмалоқ кўзойнагини тўғрилаб олиб, фонусни китобга яқин келтирди-да, ўқиди:
            Ўрта асрларда кўпроқ магллар деб юритилиб, афсунгарликдан мутлақо бехабар бўлган
            одамлар сеҳр-жодудан ниҳоятда қўрқишган бўлса-да, уни табиий ҳолатдан фарқлаб
            олиш қобилиятига эга бўлмаган. Ҳақиқий сеҳргар ёки афсунгар қўлга олинган камдан-кам
            ҳолатларда, жодугарни тириклайин ёқишдек магллар томонидан қўллаб келинган жазо
            чорлари кутилган натижа бермаган. Асир олинган афсунгар ёки сеҳргарлар оловга
            ташлангач, ўша даврлардан маълум бўлиб келган Олов тафтини совитиш афсунини
            қўллаб, ёлғондакам дод-вой солишган. Аслида эса улар таналарида қитиқ сезишган холос.
            Мисол учун, Омадли Венделин ўзини оловда ёндиришларини шу қадар хуш кўрган эканки,
            магллар томонидан қирқ етти маротаба қўлга олинишига шахсан ўзи имкон яратган.
            Табиийки, у ҳар сафар бошқа одам қиёфасига кириб борган.
        </p>
        
    </div>
    
</body>
</html>