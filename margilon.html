<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/bootstrap.css">
    <link rel="stylesheet" href="/css/bootstrap.min.css">
    <link rel="stylesheet" href="/css/style.css">
    <title>Document</title>
</head>
<body>
    <div class="container p-0 mundarija m-1 ms-auto me-auto">

        <div class="d-flex mb-3 justify-content-around">
            <a class="btn m-1 btn-warning text-light d-block text-decoration-none w-25" href="mundarija.html">Back</a>
            <a class="btn m-1 btn-success text-light d-block text-decoration-none w-25" href="toshkent.html">Next</a>
        </div>

        <p class="pb-1 ms-2 text-center">4. Teshik qozonda</p>

        <p>
            Бир неча кун давомида Гарри янгича, бир қадар хаёлий эркинликни ҳис этишга кўникиб
            борди. Илгари унинг хоҳлаган вақтда уйғониш, кўнгли тусаган овқатларни истеъмол
            қилиш имкони бўлмаган. Диагон хиёбони сарҳадларидан чиқиб кетмаса бўлди, истаган
            жойга бориши мумкин. Ушбу эгри-бугри кўча эса жуда ғаройиб, бошқа ҳеч қаерда
            учрамайдиган сеҳрли дўконларга тўлиб-тошган. Шу боис ҳам Гаррида Фужга берган
            ваъдасини бузиб, магллар дунёсига чиқиш истаги туғилмади.
            Гарри ҳар кунги нонуштани «Тешик қозон»да ўтказади. Бу ерга ташриф буюрадиган
            хўрандаларни томоша қилиб ўтириш унга аллақандай ҳузур бағишлайди. Бир қарасанг
            бозорлик қилгани олис қишлоқлардан бир кунга келган, боланинг кулгисини қистатадиган
            афсунгар аёллар, «Қиёфани замонавий тарзда ўзгартириш» газетасида чоп этилган сўнгги
            мақола борасида қизғин баҳслашадиган басавлат сеҳргарлар, яна бир қарасанг ярим
            ёввойига ўхшаб кетадиган дуохонлар-у, чинқириб гапирадиган пак-пакана одамчалар
            келишади. Бир куни эса қалин жун газлама ёпинчиғини юзидан олмаган, нимаси биландир
            алвастига ўхшаб кетадиган одам келиб, нонуштага жигарни пиширмай, хомича узатишни
            буюрди.
            Нонуштадан сўнг Гарри, одатда, ички ҳовлига ўтиб сеҳрли таёқчасини чиқаради-да,
            чиқинди ташлаш бакининг чап томонидаги учинчи ғиштга уриб қўяди. Шундан сўнг, бир
            оз ортга чекиниб, деворда Диагон хиёбонига олиб чиқадиган қуббасимон ўтиш йўли ҳосил
            бўлишини томоша қилиб туради.
            Гарри ёзнинг узун кунларини хиёбон дўконларини ўрганиб чиқиш ёки ошхона олдидаги
            майдончада кўланка ҳосил қилган ранг-баранг соябонлар остида нималардир кавшаб
            ўтириш билан ўтказди. Қўшни столларда овқатланиб ўтирган хўрандалар эса бир-бирига
            ўз харидларини кўрсатишади.
            - Бу ойскоп, биродари азиз. Энди менга ой харитаси билан куймаланиб ўтириш керак
            бўлмайди, тушуняпсан-ми?
            Ёки Сириус Блэкни муҳокама қилишади.
            - Шахсан мен, токи Блэкни Азкабанга қайтаришмас экан, болаларимни кўчага ёлғиз
            чиқармайман.
        </p>

    </div>

</body>
</html>